---
templateKey: blog-post
title: Tony Martin en Luke Rowe uit de Tour gezet
date: 2019-07-25T05:17:58.039Z
description: Knokken voor de beste plaats
featuredpost: true
featuredimage: /img/chemex.jpg
tags:
  - Team Ineos
  - Team Jumbo-Visma
  - Tony Martin
  - Luke Rowe
  - Tour 2019
---
Het leek even wat overtrokken. Zeker voor Luke Rowe die door Tony Martin twee keer moedwillig op de kant gezet werd in de etape die de renners van Pont-du-Gard naar Gap bracht. Meer leek er niet aan de hand te zijn, maar even daarvoor had Rowe al een (onvrijwillige?) kwak uitgedeeld aan Team Jumbo-Visma kopman Steven Kruijswijk. Na het incident met Martin ging hij ook nog eens half op de vuist met deze laatste.

Team Jumbo-Visma zaagt aan de poten van de Team Ineos troon dat mag duidelijk zijn en daar kunnen sommigen in de Brailsford gelederen niet goed mee overweg. Hebben ze immers jaren, niet bepaald gespeend van een zekere arrogantie, de rittenkoers naar zich toegetrokken.

Juiste beslissing dus om de heren uit koers te nemen. Al was het enkel om de rivaliteit tussen beide teams niet te laten escaleren net voor de alles beslissende driedaagse door de Alpen. Het laatavond offensief van betrokkenen was dan ook goed om de imagoschade te beperken, echter de feiten zijn gewoon te ernstig om te negeren.

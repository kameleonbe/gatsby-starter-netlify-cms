---
templateKey: blog-post
title: Tour de France 2019 na de Tourmalet
date: 2019-07-19T16:49:56.281Z
description: Wordt het nog eens een ouderwetse tour?
featuredpost: true
featuredimage: /img/blog-index.jpg
tags:
  - Tour de France
  - Julian Alaphillipe
---
Wint Julian Alaphillipe de Tour 2019? Dit is bijna een ouderwetse tour: een renner die reeds een compleet voorjaar van de ene overwinnning naar de andere snelt staat bovenaan de rangschikking van de belangrijkste wedstrijd van het seizoen.

Dit roept contradicties op: moet er niet maanden naar een grote ronde toegeleefd worden, gespaard worden, nauwgezet stap per stap het vooropgestelde programma volgend. De ploeg van Deceuninck-QuickStep was ook niet met dit doel naar de ronde gekomen. Sprinten winnen met Viviani en ritten kapen met vrijbuiter Alaphillipe. Kraakt Alaphillipe in de laatste dagen, door gebrek aan ervaring, kracht of door de mindere samenstelling van zijn team? Volgers fronsen al eens de wenkbrauwen als ze de prestaties van de Fransman zien, niet verwonderlijk. Zoals gezegd een volledig voorjaar op het hoogste niveau gepresteerd en nu schijnbaar fris als een hoentje over de PyreneeÃ«n.

Team Ineos lijkt voorlopig slechts een schaduw van zichzelf, of is een sponsorwissel ingrijpender dan altijd gedacht? Is er meer aan de hand? Vanwaar het schitterende presteren van Jumbo-Vista en Lotto-Soudal bijvoorbeeld. Ketonen zijn bonton geworden bij de ploegen die het zich kunnen veroorloven. Wordt er op het hoogste niveau weer met wat gelijkere middelen gestreden.? Was het uitzonderlijk presteren van Sky mede aan dit soort 'marginal gains' te wijten die andere ploegen/renners zich doodgewoon niet konden veroorloven? 

Of is het ontbreken van Froome de bepalende factor, Thomas lijkt immers niet de kopman pur sang. Vorig jaar kon hij de Tour winnen terwijl iedereen naar de echte Sky kopman zat te kijken. Iets wat verlammend werkte op de concurrentie. Die was immers zoals altijd beducht voor de befaamde Froome counter. De komende week zal alles uitwijzen.
